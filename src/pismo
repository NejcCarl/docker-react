Pozdravljeni,

če najine informacije držijo, že dalj časa iščete kader, ki vam bo razvil personalizirano digitalno platformo za zdravje in wellness - Health Intelligence. Piševa vam, ker glede na najino poznavanje slovenskega programerskega prostora, razpoložljivega kadra z ustreznimi kompetencami ni. V primeru, da se motiva, je ta dopis brezpredmeten. V kolikor pa imava prav, pa nama dovolite, da vam predstaviva možnost potencialnega sodelovanja.

Sodelovanja s kom?
Sva David Čamdžić in Nejc Carl in sva kooperativ dveh samostojnih podjetnikov. Imava globoka znanja, tako iz tehničnega vidika, vaše platforme (Angular in .NET) kot tudi iz poznavanja poslovne domene (mobilne platforme in bioinformatika).

David Čamdžić ima 17 let razvijalskih izkušenj od tega zadnjih 10 v vlogi team leada za različna podjetja. Trenutno v tej vlogi za največjo malteško finančno podjetje zaključuje razvoj borzno posredniške mobilne platforme, ki je bila nagrajena z X nagrado. Razvoj poteka - tako kot pri vas - v Angularju na front-endu in v Microsoftovi .NET platformi na back-endu. Brez Davidovih 10. let izkušenj z Microsoft .NET platformo in 5 let z Angularjem celostno obravnavanje tehničnega aspekta razvoja mobilne platforme ne bi bila mogoča.

Nejc Carl ima 14 let izkušenj iz bioinformatike in razvoja Angular spletnih in mobilnih aplikacij. V okviru svojega dela v bioinformatiki je kot prvi avtor objavil tri članke v Journal of chemical information and modeling, ki je druga najboljša revija s področja računske kemije. Kot programer ima izkusnje kot zunanji izvajalec za RTL II, samostojni razvijalec Ionic mobilne aplikacije in kot razvijalec na mobilni aplikaciji NLB Pay.

Prepričana sva, da sva unikatno primerna za razvoj vaše aplikacije Health Intelligence. V kolikor je ta dopis vzbudil vašo radovednost, predlagava, da se sestanemo in bolj temeljito pogovorimo.

S spoštovanjem,
David Čamdžić in Nejc Carl